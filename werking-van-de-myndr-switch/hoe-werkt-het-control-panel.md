---
layout: page
parent: Werking van de Myndr switch
title:  Hoe werkt het control panel? 
---

# Hoe werkt het control panel?

Zodra je de Myndr-switches besteld, krijgt jouw organisatie automatisch toegang tot het myndr control panel. (Het dashboard voor de professionele omgeving). In de welkomstbrief staat hoe je die toegang kunt activeren.

Het control panel kent 2 toegangsniveau’s, namelijk organisatie en beheerder.

### Organisatie
Als organisatie bepaal jij wie er beheer krijgt over welke switches. Dat kan de ICT-beheerder zijn maar je kunt ook leerkrachten zelf de standen van hun switch laten instellen. Er kunnen ook meerdere mensen beheer hebben over dezelfde switch. Bijvoorbeeld de ICT-beheerder én 2 part-time leerkrachten.

Als organisatie ben je geen beheerder over de switches. Je kunt ook niet hetzelfde e-mailadres gebruiken als organisatie en als beheerder!

Om standen te wijzigen zul je dus als eerst een nieuwe beheerder moeten aanmaken met een ander e-mailadres!

Nadat je de activatieprocedure hebt doorlopen en bent ingelogd op het control panel maak je een beheerder aan door de volgende stappen:

* Klik op de knop “nieuwe beheerder”.
* Vul de naam en het e-mailadres van de beheerder in.
* Klik op “verder”.
* Vink aan welke switch(es) deze nieuwe beheerder mag managen.
* Klik op “opslaan”
* Er wordt een e-mail verzonden aan de beheerder die bij de hand wordt genomen om stap-voor-stap het account te activeren.

Als je een beheerdeersaccount voor jezelf aanmaakt, zorg er dan voor dat je bent uitgelogd als organisatie vóórdat je in gaat loggen als beheerder!

### Beheerder
Als beheerder kun je zien in welke stand de switch staat, of de batterijen aan vervanging toe zijn en je kunt de klascode hier terugvinden. Als je meerdere switches onder je beheer hebt dan zie je die informatie, direct na inloggen, van al de door jou beheerde switches.

Als je op een switch klikt kun je de naam van de switch veranderen. Het is aan te raden om hier de naam van de groep of klas voor te kiezen. De naam van de switch is ook zichtbaar in het instellingen-scherm op de laptops. Ook die manier kun je makkelijk achterhalen of een laptop met de juiste switch verbonden is.

In hetzelfde scherm kun je de standen aanpassen. Je kunt, per stand, categorieën aan- of uitzetten door erop te klikken. Sommige categorieën hebben subcategorieën. Die kun je, met het pijltje rechts van de categorienaam, openklappen om fijnmaziger instellingen te maken.

Als je tevreden bent met de instelling klik je op **opslaan**.
Wijzigingen die je maakt in de huidige stand worden vrijwel direct toegepast op de aangesloten laptops. 


