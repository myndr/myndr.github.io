---
layout: page
parent: Werking van de Myndr switch
title:  De Myndr-switch doet het niet als ik er aan draai 
---

# De Myndr-switch doet het niet als ik er aan draai

Als draaien aan de switch niet het gewenste effect heeft, controleer dan de volgende zaken:

**Is de switch geregistreerd?**
Voordat je de switch in gebruik kunt nemen moet deze geregistreerd zijn. Je kunt dat nakijken in het Myndr dashboard.
Ga naar [myndr.nl/registreren](https://www.myndr.nl/registreren) om de switch te registreren.

**Zitten de batterijen goed?**
Als je de switch aan de achterkant bekijkt en de AA-batterijen verticaal houdt, moet de linker batterij met de plus-zijde omhoog en de rechter met de plus-zijde naar beneden zitten.
Haal ze er voor alle zekerheid even uit en stop ze er opnieuw in. Door de stroomonderbreking reset je de switch. Vaak is het probleem daarmee al opgelost. Wacht een minuut en probeer opnieuw. Werkt het nog steeds niet? Check dan het volgende;

**Hebben de batterijen nog voldoende lading?**
De batterijen gaan gewoonlijk zeker een jaar mee. Als je de switch al ongeveer een jaar of langer gebruikt zal deze af en toe piepjes gaan geven. Dat is om aan te geven dat de batterijen vervangen moeten worden. Als je precies wilt weten hoeveel lading de batterijen nog hebben log je in op het [Myndr control panel](https://www.focusindeklas.nl/beheer).
Heb je de batterijen vervangen en werkt het nog steeds niet? Of is de lading voldoende? Controleer dan het volgende;

**Is de myndr plugin goed geïnstalleerd?**
Ga naar de [Myndr status-pagina](http://meta.myndr.net/). Daar staat duidelijk met welke Myndr-switch de laptop verbonden is. Als de plugin niet geïnstalleerd is merk je ook niet de effecten van het draaien aan de switch. Installeer dan de Myndr-plugin en probeer het opnieuw. Is dat ook niet de oplossing? Check dan het volgende;

**Wordt het signaal van de switch goed doorgegeven?**
Ga opnieuw naar het [Myndr control panel](https://www.focusindeklas.nl/beheer). Daar is aangegeven wat de laatst bekende stand is.
Draai een keer aan de switch, wacht eventjes (20 seconden moet ruim voldoende zijn) en herlaad de pagina. Komt de weergegeven stand niet overeen met de werkelijke stand van jouw switch? Als je dat eerder nog niet gedaan hebt, haal dan de batterijen even uit de switch en stop ze er opnieuw in. Wacht een minuut en probeer opnieuw.

Werkt het na al die stappen nog steeds niet? [Neem dan contact met ons op](https://www.myndr.nl/contact), dan zoeken we samen verder hoe we het probleem kunnen oplossen.

 


