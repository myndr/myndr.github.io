---
layout: page
parent: Dashboard
title:  Black & white list maken 
---

# Black & white list maken

Standaard heeft de Myndr-switch handige categorieën waarmee je de standen kunt indelen. Bovenop deze categorieën kun je nu ook nog je eigen website toestaan of blokkeren, een zogeheten black & white list.

Zorg dat je bent [ingelogd](https://admin.myndr.net/auth/login-admin) op je dashboard. Klik vanuit je dashboard op de tegel van de knop waaraan je een black & white list wilt toevoegen. Klik vervolgens op de knop **Standen aanpassen** op de tegel Details van de switch. Je ziet nu een overzicht met links de categorieën en rechts de vijf standen.
Om een eigen website toe te voegen klik je onderaan, bij het onderdeel Eigen websites (black & white list), op de knop **Toevoegen**. Je ziet nu een popup verschijnen om een nieuwe regel aan te maken. 

### Begrippen
De url is het (volledige) website-adres, bijvoorbeeld https://www.oefenen.nl/oefentoets/groep-8.
Een (volledig) domein is van een url (website-adres) het gedeelte tussen http:// en de eerstvolgende /, bijvoorbeeld www.oefenen.nl in https://www.oefenen.nl/oefentoets/groep-8.
Een hoofddomein is het laatste deel van het domein, bijvoorbeeld oefenen.nl.
Een subdomein is een onderverdeling binnen een domein of subdomein en wordt gevormd door iets vòòr het hoofddomein te plaatsen, met een punt ertussen, bijvoorbeeld www.oefenen.nl. Maar ook www.speciaal.oefenen.nl, dus een subdomein kan ook weer subdomeinen hebben. 


Je kunt met verschillende criteria een website blokkeren.

###### Volledig domein
Alles wordt geblokkeerd/doorgelaten binnen www.oefenen.nl. 
De subdomeinen (van www.oefenen.nl) worden niet geblokkeerd/doorgelaten.

###### Domein eindigt op
Alles wordt geblokkeerd/doorgelaten binnen oefenen.nl.
Ook de subdomeinen worden geblokkeerd/doorgelaten (bijvoorbeeld www.oefenen.nl, app.oefenen.nl of intern.oefenen.nl)

###### Volledige url
De regel geldt alleen voor deze volledige url, dit kan dus specifiek één webpagina van een website zijn, bijvoorbeeld www.oefenen.nl/oefentoets/groep-8.

###### Url bevat
Alle websites waarvan de url deze waarde bevat, bijvoorbeeld /oefentoets/

###### Url begint met
Alle websites waarvan de url begint met de waarde, bijvoorbeeld oefenen.nl/oefentoets/

###### Url eindigt op
Alle websites waarvan de url deze waarde aan het einde heeft, bijvoorbeeld /oefentoets/toets-8

Om de regel aan te maken kies je één van de bovenstaande criteria. Daarna vul de bij het tweede veld de waarde in. Klik op **Ok** om de regel toe te voegen.
In het overzicht zie je nu dat je zojuist aangemaakt regel is toegevoegd aan de lijst. Deze regel blokkeert standaard in alle standen; de hele rij is gevuld met rode stopborden. Om te zorgen dat de regel juist toestaat, klik je op het stopbord in de kolom bij de corresponderende stand. Deze veranderd nu naar een groen vinkje. Om de wijzigingen toe te passen, klik je rechtsonder op **Opslaan**.

**Let op:** Om de aanpassing bij de leerlingen door te voeren is het van belang dat de browser opnieuw opgestart wordt.
Maak je deze wijziging tijdens de les? Sluit de webbrowser van de leerlingen af en start deze opnieuw op om je wijziging op te halen. 
Zijn de laptops van de leerlingen uit op het moment van wijzigen? Deze wordt doorgevoerd zodra de laptops weer aangezet worden.

### In het kort
**log in**
klik op de tegel van de knop
klik op het **standen aanpassen**
klik bij Eigen websites (black & white list) op **Toevoegen +**
kies een **selectiemethode**
vul de waarde of url in
klik op **ok**
bepaal in welke stand de regel is toegestaan
klik op **Opslaan**

### Voorbeeld 1 - Spotify in alle standen behalve stand 1
Spotify.com valt standaard in de categorie Streaming audio. 
Je vind het prima dat je leerlingen tijdens het oefenen van sommen of andere opgaven muziek luisteren. Je voegt daarom spotify.com toe als eigen website en je staat toe dat deze in stand 2 tot en met 5 beschikbaar is. 
Zo kunnen je leerlingen Spotify luisteren, zonder dat de hele categorie Streaming audio beschikbaar hoeft te maken.

![Spotify toevoegen](https://permalink.myndr.net/knowledgebase/spotify_2rgp3f.png)

![Spotify als regel](https://permalink.myndr.net/knowledgebase/spotify-2_gmh86s.png)

### Voorbeeld 2 - alléén de oefentoets
Je wilt je leerlingen een oefentoets laten maken. Deze oefentoets maken ze via de website www.oefentoetsgroep8.nl. Je voegt deze website toe en geeft aan dat deze alleen in stand 1 beschikbaar is. 
Omdat je wilt voorkomen dat je leerlingen antwoorden kunnen opzoeken, zorg je ervoor dat in stand 1 geen enkele standaard-categorie beschikbaar is. Je maakt de Educatieve methodes in stand 1 dus niet beschikbaar. 
Zo kunnen ze alleen bij de oefentoets. Handig! En is de toets klaar? Dan zet je eenvoudig de stand terug naar de standaardwaarden.

![Oefentoets instellen](https://permalink.myndr.net/knowledgebase/oefentoets-1_cjlcbw.png)


![Oefentoets als regel](https://permalink.myndr.net/knowledgebase/oefentoets-2_v44dlc.png)


 
 


