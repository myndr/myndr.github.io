---
layout: page
parent: Gebruik in de klas
title:  Problemen met de Chromebook oplossen 
---

# Problemen met de Chromebook oplossen

Als een Chromebook al een tijd gebruikt wordt kunnen er problemen met het gebruik van Myndr ontstaan. Probeer onderstaande methoden om veel problemen op te lossen:

## Herstart de Chromebook

Als kinderen problemen hebben met Myndr op de Chromebook kan het eraan liggen dat de Chromebook te lang niet opnieuw is opgestart. Na het opnieuw opstarten controleert de Chromebook zelf allerlei technische zaken en instellingen.
Vaak wordt een Chromebook gewoon dichtgeklapt, dan gaat de Chromebook in de slaapstand en wordt niet opnieuw opgestart.
Het opnieuw opstarten kan veel problemen oplossen

* Houd de aan/uit knop op het toetsenbord ongeveer 5 seconden ingedrukt
* Wacht tot de Chromebook helemaal is afgesloten
* Zet de Cromebook weer aan

Zijn de problemen na het opnieuw opstarten nog niet opgelost? Doe dan het volgende:

## Controleer of er updates zijn

Normaliter houdt de Chromebook zichzelf up-to-date. Je kunt controleren of dat goed is gegaan met de volgende stappen:

* Klik rechtsonder op het statusvak
* Klik op het tandwieltje (instellingen) rechtsboven in het statusvenster
* Klik in het geopende venster linksonder op "Over Chrome OS"
* Klik op "Controleren op updates"

Als er een update beschikbaar is zal de Chromebook die meteen gaan downloaden. Klik na het downloaden op de knop "Opnieuw opstarten".
Als de Chromebook al up to date is en de problemen zijn er nog steeds probeer dan de volgende methode:

## Voer een "harde reset" uit

Sommige problemen worden opgelost door een "harde reset". Google zegt dat je dit alleen moet doen als andere methoden niet werken.
Dit is overigens geen powerwash maar zorgt ervoor dat alle hardware weer in de standaard instelling komt. Je kunt [hier meer over lezen op de website van Google](https://support.google.com/chromebook/answer/3227606?hl=nl).

* Zet de Chromebook uit
* Houd de Refresh toets ingedrukt (de toets met het ronde pijtje boven de toetsen 3 & 4) terwijl je de Chromebook weer aanzet
* Laat de Refresh toets los als je het Chrome logo ziet

{: .highlight }
Als de problemen nog steeds niet zijn opgelost kun je het beste een Powerwash (laten) uitvoeren. Daarmee stel je de Chromebook volledig opnieuw in en wordt alles teruggezet naar de fabrieksinstellingen. [Lees hier meer over een Powerwash voor de Chromebook.](https://support.google.com/chromebook/answer/183084?hl=nl)

 


