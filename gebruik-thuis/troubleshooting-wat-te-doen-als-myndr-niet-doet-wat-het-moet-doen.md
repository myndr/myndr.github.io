---
layout: page
parent: Gebruik thuis
title:  Troubleshooting! Wat te doen als myndr niet doet wat het moet doen? 
---

# Troubleshooting! Wat te doen als myndr niet doet wat het moet doen?

Alhoewel we het zo makkelijk mogelijk hebben gemaakt is myndr een complex systeem. Een goede werking is afhankelijk van verschillende factoren.

Soms werkt het helaas niet zomaar. Dat is super-vervelend! Kom je er niet uit? Neem dan contact met ons op! We helpen je graag en we zullen er alles aan doen om ervoor te zorgen dat jij je aandacht kunt bewaken.

Om goed te kunnen uitzoeken waar het mis gaat kun je het beste de volgende stappen doorlopen:

**Kun je verbinden met de myndr filter?**
Als de myndr filter is opgestart terwijl deze geen internetverbinding had kan het voorkomen dat je wel verbinding hebt maar geen internet. Je kunt dat verhelpen door deze stappen te nemen.

**Komt het signaal van de myndr switch goed door?**
De myndr switch werkt o.b.v. NB-IoT (Narrow Band – Internet of Things). Dat gaat over hetzelfde mobiele telefoonnetwerk als je mobiele 4G verbinding. Dat netwerk heeft in heel Nederland een uitstekende dekking maar er zijn een paar plekjes waar de dekking minimaal is. Je kunt op de [dekkingskaart](https://dekkingskaart.t-mobile.nl/coverageportal/?profile=nb-iot#) kijken hoe deze bij jou in de omgeving is. Mocht de dekking bij jou net niet goed zijn dan kan het zijn dat het signaal van de myndr switch niet goed genoeg doorkomt. Helaas kunnen we daar nu niets aan doen. Neem contact met ons op om een retourzending aan te vragen.

Meestal duurt het doorkomen van het signaal zo’n 10 seconden. Heel soms loopt dat op tot 30 seconden. Je kunt op [jouw dashboard](https://dashboard.myndr.net/auth/login) zien welke stand er als laatste is binnengekomen. Draai aan de switch en herlaad na 10 seconden de pagina. Als de stand op de pagina inderdaad gewijzigd is dan komt het signaal goed door.

**Doet jouw myndr filter wat jouw myndr switch voorschrijft?**
Bij de voorgaande stappen heb je de werking van de switch en de wifi apart gecontroleerd. Als die beiden goed werken maar ze werken niet samen dan kan het zijn dat jouw myndr filter niet jouw myndr switch volgt. En dan filtert de myndr filter niet zoals jij wilt.

Het volgende is nogal omslachtig en het staat op onze lijst om te verbeteren maar helaas moet het nu nog zo:
Op [je dashboard](https://dashboard.myndr.net/auth/login) kun je bij “standen” zien welke services aan en uit staan bij welke stand. En onder de tab “filter status” vind je terug welke services aan staan. Door deze twee te vergelijken kun je zien of jouw myndr filter doet wat je met jouw myndr switch aangeeft.
Als je bovenstaande stappen hebt doorlopen en myndr werkt niet zoals zou moeten, neem dan snel contact met ons op! Samen komen we er vast wel uit.

 


