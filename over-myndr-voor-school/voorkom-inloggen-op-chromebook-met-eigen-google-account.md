---
layout: page
parent: Over Myndr voor school
title:  Voorkom inloggen op Chromebook met eigen Google account 
---

# Voorkom inloggen op Chromebook met eigen Google account

Sommige leerlingen omzeilen de regels die je met de Myndr-switch stelt door op de Chromebook in te loggen met een privÃ© Google account. Dat is makkelijk te voorkomen door via de Google beheerdersconsole in te stellen dat op de Chromebooks van school, alleen met een school-account mag worden ingelogd.

In de Google beheerdersconsole kies je voor:

{: .highlight }
Apparaten > Chrome > Instellingen > Apparaat

Kies links de Organisatie-eenheid waaronder de apparaten vallen die je wilt beperken.

Scroll naar het kopje Inloginstellingen en kies bij **Gastmodus** voor _Gastmodus uitschakelen_.
Kies bij **Inlogbeperking** voor _Inloggen beperken tot een lijst gebruikers_ en vul, met een wildcard, het email-domein van de leerlingen in.
Bv. `*@onzeschool.nl`.

Klik bovenaan op **OPSLAAN**.

Vanaf nu kunnen de leerlingen alleen met hun school-account inloggen!

{: .info }
Handig: Als de leerlingen de Chromebooks ook buiten school gebruiken kun je bij **Uren dat het beleid minder streng is** de tijden instellen dat deze beperkingen niet hoeven te gelden.

Om het helemaal af te maken kun je het beste nog een andere instelling wijzigen onder:

{: .highlight }
Apparaten > Chrome > Instellingen > Instellingen voor gebruikers en browsers

Let op dat je de juiste organisatie-eenheid hebt geselecteerd en scroll naar [Inloginstellingen](https://admin.google.com/ac/chrome/settings/user?hl=nl# sign_in_user_settings)
Kies bij **Instellingen voor inloggen bij browser** voor _Gebruikers dwingen in te loggen om de browser te gebruiken_ en vul daaronder weer, met een wildcard, het email-domein van de leerlingen in.

Klik bovenaan op **OPSLAAN**.

Nu kan er ook geen gebruik meer worden gemaakt van de browser zonder dat daarop ingelogd wordt.
 


