---
layout: page
parent: Installeren voor thuis
title:  Apparaat verbind steeds met “oude” wifi 
---

# Apparaat verbind steeds met “oude” wifi

Als je mobieltje of tablet (of ander apparaat) steeds weer verbind met de “oude” wifi zijn er verschillende dingen die je kunt controleren:

**"Oude" netwerk uitschakelen**
We adviseren om het oude Wifi netwerk volledig uit te schakelen. Dan kunnen apparaten niet meer verbinden met dit netwerk. Als je het oude netwerk wilt behouden is een tweede optie om het wachtwoord van dat netwerk te wijzigen. Dan kunnen alleen de apparaten verbinden waar je zelf dat nieuwe wachtwoord invoert.

**"Oude" netwerk laten vergeten**
We adviseren om de “oude” wifi uit te zetten of het wachtwoord te veranderen.
Als je dit niet wilt of kunt doen dan kun je je device het “oude” wifi ook laten vergeten.

Bij iOS ga je naar instellingen > Wifi. Daar staat de naam van het “oude” netwerk. Tik op de ⓘ rechts daarvan en tik op “Vergeet dit netwerk”.

Bij Android ga je naar Instellingen > Verbindingen > Wi-Fi. Houd je vinger op de naam van het “oude” netwerk. Er verschijnt dan een context-menu. Tik daarin op “Netwerk vergeten”.

**Stroomtoevoer myndr-wifi controleren**
Bij de myndr-wifi is een voedingsadapter geleverd. Deze is gebaseerd op de USB standaard. Dat wil echter niet zeggen dat de myndr-wifi kan worden gevoed met zomaar een USB aansluiting.

Sluit de myndr-wifi dus niet met een USB kabel aan op bijvoorbeeld de router van de internet-provider. Dit zorgt namelijk voor problemen. Zowel in de stabiliteit van het myndr-wifi als in de functionaliteit van het filter.

Sluit de myndr-wifi daarom altijd aan met de bijgeleverde adapter. 


