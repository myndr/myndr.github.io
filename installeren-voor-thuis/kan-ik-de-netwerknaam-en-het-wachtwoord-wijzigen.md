---
layout: page
parent: Installeren voor thuis
title:  Kan ik de netwerknaam en het wachtwoord wijzigen? 
---

# Kan ik de netwerknaam en het wachtwoord wijzigen?

Ja, dat kan! De myndr filter heeft een instellingspagina die je met je browser kunt bereiken. Daar kun je de wifinaam veranderen.

Ga naar je [dashboard](https://dashboard.myndr.net/). Vul op de login-pagina die verschijnt de verificatiecode in van je filter. Deze staat onderop de filter bij “Code”. Het is een getal van 6 cijfers. Nadat je bent ingelogd kom je op de statuspagina.

Klik op de tab “wifi”. Nu verschijnt een instellingspagina voor je wifi. Vul bij “SSID (wifi naam)” de netwerknaam in die je wenst en bij “wachtwoord” een zelf verzonnen code. Deze code moet minimaal 8 karakters lang zijn.

Je ziet dat er 2 setjes van deze invulvelden zijn. Eén voor 5GHz en één voor 2.4GHz. Je myndr filter ondersteunt beide snelheden. Het makkelijkst is om dezelfde naam en code te kiezen. Dan kiest het apparaat dat verbinding zoekt zelf de beste verbinding. Echter, als je graag zelf wilt kunnen kiezen, neem dan een verschillende naam.

Klik op “**Opslaan**” om de gegevens door te voeren. Na het aanpassen van de gegevens, gaat de huidige wifi-verbinding verloren. Je moet zelf opnieuw verbinding maken en (éénmalig) de code invoeren. 


